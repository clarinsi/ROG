Artur-P-G7001:   Predsedujoči, hvala za besedo. Spoštovana, cenjena varuhinja, kolegice in kolegi. Zdaj, seveda je poročilo pripravljeno dobro, lahko rečemo tudi odlično. Vendar pa bi si jaz osebno že od prejšnjega mandata, že v prejšnjem mandatu sem podobno izrekla, želela, da bi bilo to bistveno tanjše. Pa ne zato, da bi s tem izkazalo, da varuhinja ni ukrepala ali pa ni delovala, ampak zato, ker bi se s tem izkazalo, da napredujemo kot družba in da napredujemo tudi kot posamezniki. Vendar temu ni tako, že kolegica Eva Irgl je uvodoma povedala, da nekatere zadeve trajajo že leta in leta. In jaz se včasih resno sprašujem, kako je spoštovana varuhinja vsa ta leta delovala, kajti prenašati to, da si včasih brezzobi tiger, in se soočati s težkimi situacijami, ki so v državi, ki vladajo med državljani, pa v bistvu ne moreš narediti koraka naprej. Verjetno je to delo ne samo odgovorno, ampak včasih tudi zelo mučno, in včasih se človeku zdi, da dela v prazno. Vendar ni tako, spoštovana varuhinja, tudi če ste se kdaj tako počutili, ni tako. Sicer je danes tukaj paleta državnih sekretarjev. Morda bi morala biti paleta tistih, ki so to funkcijo opravljali v prejšnjem mandatu, ampak ker govorimo o reciklirani vladi in tistih, ki so bili prej na Ministrstvu za delo, družino in socialne zadeve iz vrst SD-ja, danes sedijo nekje drugje in upam, da to tudi poslušajo. Zakaj? Zato ker zame je v tem poročilu najbolj sporno naslednje:  ogromno sistemskih problemov,  veliko zadev temelji na sistemskih problemov, in drugo, na neodzivnost organov, tudi ministrstev. In to ne samo do posameznikov, ki se obrnejo na posamezno ministrstvo, ampak varuhinja zapisuje, da tudi do tega instituta, se pravi, instituta varuha. Ni bilo velikokrat odgovorov ali pa posluha za dogovore.  To je jasno tudi napisano v določenih primerih. Zame je nesprejemljivo, da varuhinja ugotavlja, da se posamezne zadeve začnejo reševati ali pa premikati takrat, ko pridejo v medije. Čeprav je tako sama in čeprav so tudi posamezniki prej na ustrezne naslove reagirali, pa se v bistvu stvari niso premaknile.  Tako da jaz upam, #eee spoštovani kolegi iz vlade, da danes niste tukaj samo zato, ker morate sedeti pa ker je vljudno pa ker se dobro vidi, ker je v naši prisotnosti tudi varuhinja, ampak da bomo naslednjič, ko bomo obravnavali to poročilo, na vaših področjih videli tega bistveno manj. #eee Šla bom po posameznih področjih, #eee ne bom posegala vse, ker je to #eee nemogoče, pa ne nazadnje tudi bilo za to pristojno #eee telo, ki je zadevo obravnavalo, pa vendar. Poglejte, začne se že na začetku.  Kršitev volilne pravice, spoštovani.  Dej, varuhinja ugotavlja, da imamo sistemsko nepravilnost že leta, kjer posamezniki, ki pač v desetih dneh, tako kot določa zakon, ne morejo javiti, da je prišlo do spremembe njihovega bivanja, bodisi v bolnišnici bodisi grejo v kakšen zavod, kakorkoli že, ne morejo voliti.  In kakšen je odgovor vlade? V naslednji spremembi vlade, mislim, v naslednji spremembi #eee zakona,  bomo poskušali to urediti. Ne, bomo uredili. Bomo poskušali urediti.  Se pravi, pristajamo na to, da se državljankam in državljanom krši aktivna volilna pravica.  Zdaj, tukaj se vse začne.  Kajti ljudje niti ne morajo izreči svoj da ali ne nekomu, za katerega smatrajo, da bi zastopal njihove interese. Zdaj, varuhinja #eee tukaj sicer obravnava samo #eem #eee tako imenovane posameznike, ki v teh desetih dneh, ko pač je možnost, da se izrečeš, da bi glasoval na drug način, naj povem, da tukaj noter sodijo tudi slovenski vojaki.  Jaz sem že ničkolikokrat opozarjala, da pošiljamo slovenske vojake na mednarodno misijo, ne, delajo v dobro države,  pa ne morejo voliti.  Skupine ljudi ne morejo voliti, ampak so poslane na mednarodne misije s strani države.  In te kršitve se znova in znova pojavljajo in nič se ne spremeni.  Zdaj bo se vedno nekdo rekel, saj to gre za manjše skupine - niti ena kršitev volilne pravice v tej državi ne bi smela biti in je nedopustna!  Niti ena!  Ne na račun sistemskega urejanja  oziroma neurejanja. Ampak to se pri nas dogaja, zato ker verjetno nekomu niti ni v interesu, da te skupine prihajajo na volišča.  Grem naprej. Varuhinja ugotavlja kar na velikih področjih, da se različne pobude #eee s problemi #eee v bistvu, če gledamo procentualno in posamezno, povečujejo. Redkokje vidimo, da se stvari zmanjšujejo, predvsem gre za več primerov.
