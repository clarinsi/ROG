Artur-J-G4531:  Slovenci imamo duhovnika, ki se je z izvirnim pristopom k bogoslužju in s pozitivno naravnanostjo prikupil ljudem vseh generacij. Danes, na velikonočno nedeljo, je moj gost v studiu Štajerskega vala. Martin Golob, iskreno dobrodošli na Štajerskem.
Artur-J-G4521:  Hvala za povabilo in z veseljem sem med vami, veselimi ljudmi, na Štajerskem.
Artur-J-G4531:  Danes je največji krščanski praznik, kako se ga spominjate, ko še niste bili v vlogi duhovnika?
Artur-J-G4521:  #U, zelo lepo. Na veliko noč smo zelo kmalu doma vstali, da smo čim hitreje v štali naredili, da smo lahko šli pol k maši pa na velikonočno procesijo. Edino eden je po navadi doma ostal, ali jaz ali pa eden mojih bratov, da je mlekarju mleko dal, pa zajtrk je prištimal. Ker smo pol prišli domov od maše, da smo potem imeli že polno mizo in smo se pol samo še usedli pa pojedli pa lepo se imeli.
Artur-J-G4531:  Na mizah so danes dobrote, ki imajo svoje izročilo in sporočilo.
Artur-J-G4521:  Ja, vsaka velikonočna jed ima, #e, svoj simbol. Rdeči pirhi predstavljajo Kristusove kaplje. Šunka predstavlja Kristusovo meso, telo, hren žeblje in, #eem, potica predstavlja Jezusovo krono. To naj bi bilo včeraj na velikonočni žegen jedi v košari, danes se pa to zaužije.
Artur-J-G4531:  Vaš poklic kliče, da ste tudi danes v službi.
Artur-J-G4521:  Ja, za tele velike praznike, predvsem za veliko noč, ki je največji krščanski praznik. Pravzaprav se trudim, da bi drugim naredil praznik in, #eem, da bi oznanilo, ki nam ga praznik prinaša, se pravi, da Kristus živi, ponesel sedanjemu človeku. Tudi veselje do tega, da smo odrešeni in da živimo kot svobodni.
Artur-J-G4531:  To pa, da niste s svojimi doma ...
Artur-J-G4521:  Ja, se navadiš. Sprejmeš v zakup. Pretehta ljubezen poslanstva, če tako rečem.
Artur-J-G4531:  Martin Golob je sejalec dobre volje in miru. Zato ostanite z nama na frekvencah Štajerskega vala.
Artur-J-G4531:  Kekčeva pesem je prava asociacija za Martina Goloba. Pozna vas vedno več Slovencev, ker najdete kot sejalec miru in dobre volje pot do vsakega srca, tudi z mislijo: "Mislim, da ima Bog res smisel za humor, ustvaril je mene."
Artur-J-G4521:   Na splošno imam rad ljudi, nikoli se nisem ustavljal pri različnostih, ampak vedno mi je bilo všeč, da sem iskal pri vsakemu človeku tisto, kar naju povezuje.
Artur-J-G4531:  Odraščali ste na kmetiji v vasi Velika Kostrevnica v občini Šmartno pri Litiji. Imate kar pet mlajših bratov. Mimogrede pomislim, kako je bilo mami s sedmimi moškimi pri hiši?
Artur-J-G4521:  Ja, #e, ona je bila kot Sneguljčica med sedmimi palčki, včasih pa tudi volk med sedmimi kozlički. Dejstvo pa je, da se zelo dobro zastopimo in smo zelo povezani. Ati pa mami zelo skupaj držita, včasih pa je ati mogoče za kakšno tako stvar z nami fanti potegnil, recimo kar se tiče kina ali pa izbora kakšnih filmov, je ati bil na naši strani.
Artur-J-G4531:  Zanimala sta vas novinarstvo in filozofija.
Artur-J-G4521:  Ja.
Artur-J-G4531:  Na Teološki fakulteti pa ste pristali po naključju.
Artur-J-G4521:  Ja, lahko tako rečem, zato ker, #eem #hhh, v četrtem letniku srednje šole sem prvič v življenju doživel popravca iz, #e, angleškega jezika, ta mi je zaprla pot, da bi se lahko vpisal v prvem roku na maturo. Mogel sem najprej popravca narediti. Drugi rok mature sem naredil potem takoj, vendar fakultete so bile več ali manj že zaprte, ker so se študentje vpisovali že v prvem vpisu. V drugem vpisu pa je bila Teološka fakulteta ena redkih še tistih, meni simpatičnih, odprta, in tam sem se pravzaprav srečal tako s filozofijo, zdaj pa tudi sem veliko v stiku z novinarji in, #eem, s širjenjem besede preko medijev.
Artur-J-G4531:  Sklenjen krog.
Artur-J-G4521:  Ja, res. 
Artur-J-G4531:  Duhovnik ste postali pri petindvajsetih letih. Eno leto ste bili kaplan v Zagorju ob Savi, eno leto na Vrhniki in Zaplani. Pri sedemindvajsetih letih pa ste prevzeli župnijo Srednja vas v Bohinju. Zelo hitro se je vse odvijalo.
Artur-J-G4521:  Ja, saj čas gre hitro. Res pa je, da mi je bilo kar hitro zaupano župnijsko mesto, verjetno majčkeno zaradi pomanjkanja duhovnikov. Mogoče pa tudi zaradi tega, ker sem bil priden. Če že v šoli nisem preskakoval, sem pa vsaj tule. 
Artur-J-G4531:  Razgibanemu hribovitemu okolju tam je botroval primeren avto. Lada Niva je bila po mnogočem unikatna. Imela sta poseben odnos, ki ga je sooblikoval celo njen mehanik.
Artur-J-G4521:  Na Dolenjskem sem kupil takrat Lado Nivo, deset let staro. To je šlo vsepovsod. Za, za v hribe je to res primerno. Na začetku sva imela majčkeno težav. Bilo ga je treba marsikaj še poštimati. Sem imel potrpežljivega mehanika Igorja, ke je, mi je rihtal in mi je on tudi rekel, da, #e, v življenju je treba stvari popravljati, ne pa kar menjati in, #e ... Je dal dobro mi misliti, ja. Potem sem ga pa po končanem delovanju v Bohinju dal na dražbo. Za njega sem dobil pet tisoč evrov, #e, ves ta izkupiček sem dal pa na Karitas. Ker pa brez Lade Nive, nekako sem se res navezal, sem potem po enih potih dobil eno drugo. Tako da imam zdaj še vedno, pač kot drugi avto.
Artur-J-G4531:  Pol petih letih dela v Bohinju je dobil Martin Golob lani spomladi obvestilo o premestitvi v Grosuplje, kar je dvignilo veliko prahu.
